---
title: "Edilizia sostenibile. Nuove opportunità di business e politiche per la
  ristrutturazione energetica. "
excerpt: Il supporto delle politiche per la ristrutturazione energetica offre
  significative opportunità di business. Incentivi economici e ambientali sempre
  più allineati.
date: 2021-03-23 08:12:39
toc: false
comments: false
share: true
published: true
edit: true
header:
  teaser: ""
---
![](/assets/images/181683.webp)

Il progetto di **Casa Pasiva**, recentemente spiegato in un [articolo](https://www.nytimes.com/2020/12/29/business/new-york-passive-house-retrofit.html) del New York Times, propone un investimento di **20 milioni di dollari** volti al miglioramento dell’efficienza energetica di nove edifici nella città di **New York durante il 2021.** 

Si tratta di una significativa opportunità di **ristrutturazione energetica**, che potrebbe fare da apripista per altri progetti nel prossimo futuro. Come mostrato di seguito, la ristrutturazione energetica è una pratica sempre più diffusa e potrebbe contribuire alla **riduzione delle emissioni di CO2** nell'atmosfera, creando opportunità di business ed evitando la graduale eliminazione di alcuni settori industriali. L'intervento in questione comporta modifiche fondamentali ai sistemi di riscaldamento, ventilazione e condizionamento (HVAC) degli edifici, ai tubi interni e alle facciate esterne.

Progetti ambiziosi come Casa Pasiva costituiscono una pietra miliare per l’integrazione di pratiche sostenibili nella vita quotidiana. Lo **United States Green Building Council** ([USGBC](https://www.sciencedirect.com/science/article/pii/S1364032116305846?casa_token=87AyCtDrTHAAAAAA:YhHCz0YeBYMCx7qtpjf6eQw_7QuCibmau4jkl4p1sxDlvnx6IkRN7CZqKIsyVVH7y4TIgR3_UA#bib23)) definisce la ristrutturazione energetica come "qualsiasi tipo di ristrutturazione in un edificio esistente (…) per migliorare le prestazioni energetiche e ambientali, ridurre l'uso dell'acqua, migliorare il comfort e la qualità dello spazio in termini di illuminazione naturale, qualità dell'aria e rumorosità, il tutto in modo da essere economicamente vantaggioso per il proprietario”. La crescita di questa tendenza è giustificata da dati recenti provenienti dall’**International Energy Agency** ([IEA](https://www.iea.org/reports/tracking-buildings-2020)), che mostrano come le emissioni di CO2 prodotte da impianti energetici di edifici siano aumentate negli ultimi anni, registrando il massimo storico nel 2019. 

Come spiegato dall’IEA, questo è dovuto un **aumento della domanda di raffreddamento elettrico**, che trova a sua volta giustificazione nei fenomeni di calore estremo: fino a [29 paesi](https://www.bbc.com/news/science-environment-49753680) dell'emisfero settentrionale hanno battuto i propri record di temperature durante l'ondata di caldo estivo nel 2019. Si può quindi dedurre che, poiché gli esseri umani reagiscono e si adattano al cambiamento climatico, lo stato attuale dei sistemi energetici degli edifici causa più danni che benefici. Una soluzione risiede nella ristrutturazione energetica. 

Sebbene i nuovi edifici debbano giustamente soddisfare tutti i requisiti di sostenibilità ambientale, sempre più attenzione deve essere dedicata agli **immobili esistenti**. L’importanza di questo aspetto viene sottolineata da **Jhon Dulac**, analista presso l’IEA. L’esperto ha infatti prospettato che **nel 2050 il 70% degli stabili in Europa sarà composto da immobili già esistenti**. In aggiunta, adeguate politiche di ammodernamento degli stabili, non solo assicurano una riduzione significativa delle emissioni future di CO2, ma creano anche grandi **opportunità di business**. 

Come descritto da un [rapporto](https://www.urbangreencouncil.org/sites/default/files/urban_green_retrofit_market_analysis.pdf) dell'**Urban Green Council**, se tutti gli edifici scegliessero di soddisfare i requisiti ambientali nella sola New York City, l'espansione di mercato si collocherebbe tra i 16,6 miliardi e i 24,3 miliardi di dollari, con **141.000 nuovi posti di lavoro**.

Grazie alla crescente attenzione della comunità scientifica, anche i responsabili politici stanno diventando sempre più consapevoli dei potenziali vantaggi ambientali ed economici derivanti dalla ristrutturazione energetica. [L'annunciato](https://joebiden.com/clean-energy/) **“Plan to build a modern, sustainable infrastructure”** (piano per costruire un'infrastruttura moderna e sostenibile) del presidente eletto degli Stati Uniti Joe Biden, che mira all’efficientamento energetico di 6 milioni di edifici nel corso dei 4 anni di mandato, è un esempio di quanto appena detto. Inoltre, il **Green Deal Europeo** ([EGD](https://eur-lex.europa.eu/resource.html?uri=cellar:b828d165-1c22-11ea-8c1f-01aa75ed71a1.0002.02/DOC_1&format=PDF)) recentemente annunciato, mira a creare un modello economico a **emissioni zero** per l'**Unione Europea** entro il **2050**, riportando come gli edifici rappresentino il 40% dell'energia totale consumata, e individuando la ristrutturazione energetica come fonte sia di efficientamento che di calo di prezzi per l’accesso ai servizi energetici. Pertanto, si afferma nell'EGD, tale espansione di mercato è auspicabile non solo per affrontare problemi come efficienza e povertà energetica, ma costituisce anche un'opportunità per sostenere le piccole e medie imprese una volta che questi progetti verranno attivati su larga scala, come chiarito dall'Urban Green Council. 

Nelle [parole](https://www.arup.com/perspectives/the-eu-green-deal-and-retrofits-making-it-work-for-everyone) della direttrice del gruppo **Carbon and Climate Chang** e di **Arup Paula Kirk**, la ristrutturazione energetica è sempre stata classificata come una pratica complessa, ma si prevede che l'EGD creerà un quadro unificato sotto quale operare, determinando così le condizioni necessarie al mercato per mettere in moto il cambiamento.

Quanto appena detto dimostra come immaginare un mondo sempre più sostenibile richieda uno sforzo molto più profondo di quanto si è soliti pensare. Prendendo il caso dell’edilizia sostenibile, costruire nuovi edifici secondo i requisiti ambientali più aggiornati non è sufficiente: se vogliamo controllare seriamente le nostre emissioni di CO2 nei decenni a venire è necessario dedicare i nostri sforzi a pratiche di ristrutturazione energetica.



**Autore:** Luca Bisio 

**Referenze:** 

Arup.com (2021). The EU Green Deal and building retrofits: making it work for everyone. \[online] Available at: https://www.arup.com/perspectives/the-eu-green-deal-and-retrofits-making-it-work-for-everyone \[Accessed 22 March 2021]

BBC News. 2021. Hundreds of temperature records broken over summer. \[online] Available at: <https://www.bbc.co.uk/news/science-environment-49753680> \[Accessed 22 March 2021].

Cordis.europa.eu. 2021. CORDIS | European Commission. \[online] Available at: <https://cordis.europa.eu/article/id/123617-building-retrofits-critical-to-europes-lowcarbon-pathway/fr> \[Accessed 22 March 2021].

European Commission, 2019. The European Green Deal. Brussels.

IEA (2020), Tracking Buildings 2020, IEA, Paris <https://www.iea.org/reports/tracking-buildings-2020>

Jagarajan, R., Abdullah Mohd Asmoni, M., Mohammed, A., Jaafar, M., Lee Yim Mei, J. and Baba, M. (2017). Green retrofitting – A review of current status, implementations and challenges. Renewable and Sustainable Energy Reviews, 67, pp.1360-1368.

Nytimes.com (2021). New York’s Real Climate Challenge: Fixing Its Aging Buildings. \[online] Available at: https://www.nytimes.com/2020/12/29/business/new-york-passive-house-retrofit.html \[Accessed 22 March 2021].

Joe Biden for President: Official Campaign Website (2021). The Biden Plan to Build a Modern, Sustainable Infrastructure and an Equitable Clean Energy Future | Joe Biden for President: Official Campaign Website. \[online] Available at: https://joebiden.com/clean-energy/ \[Accessed 22 March 2021].

Urban Green Council (2019). Retrofit Market Analysis. \[online] Available at: https://www.urbangreencouncil.org/sites/default/files/urban_green_retrofit_market_analysis.pdf \[Accessed 22 March 2021].

**Crediti foto:** 

**Milano, Bosco Verticale** 

**foto di [Samuele Schiatti](https://500px.com/photo/159667427/bosco-verticale-by-samuele-schiatti)**

**(https://commons.wikimedia.org/wiki/File:Bosco\_Verticale\_(159667427).jpeg**
