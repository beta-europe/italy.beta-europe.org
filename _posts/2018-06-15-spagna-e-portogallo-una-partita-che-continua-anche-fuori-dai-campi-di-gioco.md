---
title: 'Spagna e Portogallo: più che una partita'
excerpt: 'Spagna e Portogallo: più che una partita '
date: '2018-06-15 01:47:20'
toc: false
comments: false
share: true
published: true
edit: true
header:
  image: /assets/images/img-20180615-wa0007.jpg
---
Una sfida tutta iberica quella di stasera allo Fisht! 

Nonostante la scelta discutibile (ed all’ultimo minuto!) dell’esonero del C.T. spagnolo **Julen Lopetegui Argote**, la partita tra la Spagna ed il Portogallo, sembra essere iniziata con qualche giorno di anticipo.

Ed il clima dello spogliatoio de La Roja pare proprio essere spaccato a metà: da una parte i blancos sostengono l’esonero dell’ex C.T., dall’altra i blau grana ne sostengono la sua permanenza.

Un clima che ricorda molto la _tensione_ interna spagnola verificatasi qualche mese addietro.

A parte questo, da questa partita ci si aspetta grandi cose: che sia accesa, a tratti aspra e con grande qualità tecnica. Una partita che, insomma, dimostri la supremazia di una delle due squadre nella penisola iberica. E non solo.

Infatti questa non sarà solo una semplice partita di calcio, ma un vero e proprio derby politico: da una parte, troviamo il veterano e primo premier non caucasico **António Luís Santos da Costa **che dal 2015 guida il governo portoghese, dall’altra invece, troviamo il debuttante Primo Ministro spagnolo **Pedro Sánchez Pérez-Castejón**, che dal 02 giugno 2018 prende in mano l’eredità lasciatagli dal governo Rajoy. 

Due capitani di due nazioni cosi affini, ma dall’animo diverso e sempre pronte a sfidarsi anche al di fuori dei campi da calcio.

A livello di numeri, i dati dell’**Eurostat**, mostrano nell’ambito turistico che la Spagna continua ad essere il paese più gettonato dai visitatori, infatti con un totale di 471 milioni di pernottamenti in strutture turistiche, (+3,6 %) pari al 19% del totale delle notti trascorse in Ue da non residenti) guida la classifica, mentre il Portogallo registra un aumento (+ 8,0%). 

Un gran goal per la Spagna, ma d’altro canto, il Portogallo pareggia i conti con la crescita economica. Nel precedente decennio, infatti, la crescita economica è stata superiore alla media UE e dopo aver compiuto riforme e privatizzato aziende statali, liberalizzando settori chiave dell'economia, ha sviluppato un'economia sempre più basata sui servizi. Curiosamente, il sughero è un prodotto importante ed il Portogallo ne detiene la metà della produzione mondiale. 

A livello storico, un curioso caso porta in vantaggio il Portogallo.

I due stati dal 1801 (quando l'esercito spagnolo occupò il paese durante la Guerra delle Arance) si litigano **Olivenza**, un paese al confine tra il Portogallo e la regione spagnola dell’Estremadura. L'abitato fa parte della provincia di Badajoz ed è rimasto bilingue fino alla prima metà del XX secolo ma la comunità oggi parla quasi esclusivamente spagnolo, mentre il portoghese è utilizzato dalla popolazione nata prima del 1950. Per questa ragione, i limiti tra i due paesi nella regione d'Olivenza non sono mai stati definiti e mancano 100 marchi di frontiera.

Infine un altro dato che fa pareggiare i conti con il Portogallo, è l’andamento dei flussi migratori. Secondo le stime di **Frontex**, l’agenzia europea per il controllo dei confini e delle frontiere marittime, la Spagna rimane al secondo posto dopo l’Italia, mentre il Portogallo è solo al quarto posto.

In tutto ciò, la partita tra questi due vicini di casa è ancora lunga tra rovesciate spettacolari e goal all’ultimo minuto, ma chissà se un po’ di brezza russa rinfrescherà gli animi “calienti” dei due paesi. 

In fondo, l’incontro tra Spagna e Portogallo non è una semplice partita: è pura magia che spazia dal fado al flamenco.

In conclusione, come dice un vecchio detto `“Pan de fradel, pan de cortel”`, auguriamo una buona partita a tutti i tifosi spagnoli e portoghesi: **pust’ lucsij iz komandach pobedit!**

**Per conoscere  resto del gitone B clicca qui: **[https://lagazzettadidonflaco.com/2018/06/14/pust-lucsij-iz-komandach-pobedit-guida-al-girone-b-gddf-2/](https://lagazzettadidonflaco.com/2018/06/14/pust-lucsij-iz-komandach-pobedit-guida-al-girone-b-gddf-2/)**

Valeria Peruzzi
