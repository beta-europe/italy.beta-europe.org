---
title: 'Non solo Erasmus: tutte le iniziative europee per i giovani '
excerpt: 'Non solo Erasmus: tutte le iniziative europee per i giovani '
date: '2019-04-30 07:33:29'
toc: false
comments: false
share: true
published: true
edit: true
header: {}
---
**Progetti, iniziative e politiche che l’Unione promuove per il motore del futuro: i giovani.**

Una cosa che ci si chiede spesso - soprattutto in questo periodo storico nel quale sembra che la gioventù non conti granché – è cosa **l’Unione Europea** faccia di concreto per i **giovani**.

![](/assets/images/foto-theandrasbarta.jpg)

Prima di rispondere a questa domanda, però, è bene capire come i giovani (termine che utilizziamo per indicare tutte le persone **tra i 18 ed i 30 anni**) percepiscono l’Unione Europea.

I dati riportati di seguito sono forniti dall’**eurobarometro** \[1]  e sono relativi al **2018.** 

Le statistiche più interessanti sono quelle che emergono proprio dai grafici che propongono la **divisione per età**. Il sondaggio chiedeva agli intervistati di indicare quanto **fossero d'accordo** con l'affermazione **"La mia voce conta in Europa"**. I risultati riguardanti il **nostro paese** non sono del tutto incoraggianti. Facendo sempre riferimento ai dati del 2018, prendendo in considerazione la **fascia d'età 15-24**, si legge che ad aprile la percentuale abbia raggiunto il 40%, per poi crollare al **30%** solo qualche mese dopo, a settembre. Per quanto riguarda invece la **fascia 25-39**, le cifre sono tristemente simili: 36% ad aprile, e 33% a settembre.  I dati relativi ai restati paesi europei li potete trovare sul sito del [Parlamento europeo](http://www.europarl.europa.eu/at-your-service/it/be-heard/eurobarometer/socio-demographic-trends-in-national-public-opinion-edition-4).

È chiaro, dunque, che i giovani si augurino un **maggiore coinvolgimento** all’interno delle politiche europee. Soprattutto quelle che li vedono come **protagonisti**.

Ma per risolvere questo problema è importante chiedersi quanto i giovani **siano informati** sulle politiche che l’Unione europea ha pensato per loro.

Con le elezioni europee del **24-26 maggio**, questo problema sembra si stia colmando attraverso la rinomata **campagna #stavoltavoto**, lanciata dalle istituzioni europee, la quale cerca di informare i cittadini europei (con un occhio di riguardo nei confronti dei più giovani) su **come l’Europa funzioni** e **perché sia importante votare**, soprattutto fornendo informazioni sui vari progetti di punta dell’Unione europea, Erasmus in primis.

Dunque, per rispondere alla domanda iniziale, ecco una lista di altre **iniziative** e **progetti** che l’Europa fornisce per i giovani:

1. **Servizio Volontario Europeo** (SVE), questo programma finanziato dalla Commissione europea, rientra nel programma Erasmus+ \[3] e permette ai giovani dai 17 fino ai 30 anni di vivere un’esperienza di **volontariato internazionale** per un periodo di massimo 12 mesi prestando la propria opera in una organizzazione no-profit (per maggiori info: [https://serviziovolontarioeuropeo.it/](https://serviziovolontarioeuropeo.it));
2. **Interrail pass 2019**, è un’iniziativa rivolta a tutti neo-diciottenni cittadini europei, per cui l’Unione ha stanziato un fondo per pagare 12 mila biglietti (per maggiori info: <https://www.interrail.eu/it/pass-interrail/vantaggi-del-pass/il-tuo-pacchetto-di-viaggio-gratuito>);
3. **European Employement Service** (EURES), è una rete formata da servizi per l’impiego, sindacati e organizzazioni dei datori di lavoro, che favorisce la mobilità dei giovani lavoratori nello Spazio economico europeo (per maggiori info: <https://ec.europa.eu/eures/public/it/homepage>);
4. **Portale europeo per i giovani**, è uno spazio di approfondimento al portale europeo dei giovani realizzato dalla Commissione europea (Direzione  Generale Istruzione e  Cultura), collegamento parte italiana ogni DG (Direttorato Generale) ha un collegamento, un “ufficio” che si occupa di alcune tematiche dell’Unione in ogni paese membro. Un esempio che abbiamo qua in Italia è l’ufficio informativo della Rappresentanza della Commissione europea, o anche una rappresentanza del Comitato delle Regioni, oppure un DG che si occupa della ricerca ad Ispra, vicino a Varese. Diciamo che l’Unione cerca di creare dei collegamenti tra i Direttorati Generali ed i paesi membri. Per maggiori info: <https://www.portaledeigiovani.it/index.php>;

Ovviamente queste sono **solo alcune iniziative** che vengono rivolte ai giovani. 

Questo sottolinea il fatto che **l’Europa è presente** e si spende per i giovani, infatti la **strategia dell’UE per la gioventù** nel periodo 2019-2027 (riferita alla direttiva \[4] del Consiglio dell’UE del 2016) “promuove la partecipazione dei giovani alla vita democratica, ne sostiene l'impegno sociale e civico e punta a garantire che tutti i giovani dispongano delle risorse necessarie per prendere parte alla società in cui vivono”. 

\[1] <http://www.europarl.europa.eu/at-your-service/it/be-heard/eurobarometer/socio-demographic-trends-in-national-public-opinion-edition-4>

\[2] \[https://www.stavoltavoto.eu/?recruiter_id=259059&gclid=Cj0KCQjw19DlBRCSARIsAOnfReioyz_9ogXwC1lrNjUGmj8STc5p8Q32c-ZbLpwcP7U-1SHMT9lhPOAaAo4YEALw_wcB#xtor=AD-41-[Thistimeimvoting_IT]-\[032019]-\[link]-\[google]](https://www.stavoltavoto.eu/?recruiter_id=259059&gclid=Cj0KCQjw19DlBRCSARIsAOnfReioyz_9ogXwC1lrNjUGmj8STc5p8Q32c-ZbLpwcP7U-1SHMT9lhPOAaAo4YEALw_wcB#xtor=AD-41-%5BThistimeimvoting_IT%5D-%5B032019%5D-%5Blink%5D-%5Bgoogle%5D) 

\[3] Per saperne di più consultare [http://www.erasmusplus.it/](http://www.erasmusplus.it) 

\[4] <https://eur-lex.europa.eu/legal-content/EN/TXT/?uri=OJ:C:2018:456:FULL>

\[5] <https://ec.europa.eu/youth/policy/youth-strategy_it>

CREDITS IMMAGINE: [Pixabay](https://pixabay.com/it/photos/mondo-europa-mappa-connessioni-1264062/)
