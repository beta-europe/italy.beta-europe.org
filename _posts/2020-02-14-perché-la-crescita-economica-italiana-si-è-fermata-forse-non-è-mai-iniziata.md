---
title: Perché la crescita economica italiana si è fermata? Forse non è mai iniziata
excerpt: Perché la crescita economica italiana si è fermata? Forse non è mai iniziata
date: '2020-02-14 10:27:39'
toc: false
comments: false
share: true
published: true
edit: true
---
*Uno sguardo al passato della situazione economica italiana per indagare le orgini delle problematiche che affliggono attualmente il nostro Paese.* 

![](/assets/images/euro-1166051_960_720.jpg)

In un’epoca devastata dall’instabilità politica, sembra che il concetto di **crescita economica** si sia perso tra i corridoi del Quirinale, come una qualsiasi monetina gettata nella Fontana di Trevi.

Per nostra fortuna, ci sono persone il cui lavoro è quello di raccogliere le monetine tirate da ignari turisti in segno di buon auspicio e destinarle ad **opere e progetti concreti**. Ciò  purtroppo non accade nel nostro paese quando emerge la necessità di agire per risolvere lo **stato di stagnazione** dell’economia nazionale.

Secondo l’ultimo bilancio dell’Unione Europea, l'**Italia è ultima** per quanto riguarda **crescita**, **investimenti** e **occupazione**. Infatti, nel 2019 l'Italia presenta un tasso di crescita pressoché nullo, come ben illustrato dal PIL fermo allo 0,1%, seguita solo dalla Germania (0,5%). È anche l'unico Paese UE dove gli investimenti sono negativi sull’anno precedente: -0,3%. Se si pensa che la media EU è di 2,3%, si capisce subito che c’è qualcosa che non torna. Anche il **tasso di occupazione è negativo** (-0,1%), l’unico in UE. Eppure, non è sempre stato così.

[](<>)**Guardare al passato per capire il futuro**

Non bisogna nemmeno andare troppo **indietro** nel tempo per vedere una **situazione** decisamente **migliore**, basta analizzare il quadriennio 2015-2018. Il **PIL** della nostra economia era **aumentato** del 4,6% rispetto agli anni precedenti.

Questo improvviso miglioramento è stato dettato dall’aumento di fondi per l’**internazionalizzazione delle imprese**, da incentivi in ambito di **ricerca e sviluppo** e da una serie di riforme mirate, come, ad esempio, il ***jobs act***: la riforma attuata dal governo Renzi che prevedeva una serie di incentivi a vantaggio delle aziende che avessero assunto del personale.

Questa sequenza ha generato un **aumento della domanda** interna e ha aumentato la **competitività** dei settori di punta del nostro sistema economico: industria tecnica e manifatturiera.

Un primo impulso c’è stato, il problema vero è stato il **non aver continuato su questa linea**, il non essere andati a migliorare anche gli altri settori (banche, infrastrutture, etc.…) e il non aver saputo adottare delle contromisure per risolvere un **problema** noto da anni: il **nodo demografico**.

Nel periodo compreso tra il 2001 ed il 2014 la **popolazione** italiana era aumentata di 3,8 milioni di persone, mentre negli **ultimi 4 anni è diminuita** di 300mila unità, diversamente dalle popolazioni tedesca (+2 milioni dal 2014 al 2018) e francese (+760mila). La decrescita di questo periodo è stata determinata anche da un’**inversione dei flussi migratori**.

Un paese sempre più anziano dal punto di vista demografico non può che fare fatica nell’aumentare il proprio PIL. La presenza di un elevato numero di persone che si ritrova a lavorare fino a tarda età **impedisce ai giovani** di entrare in maniera decisa nel mondo del lavoro. Considerando anche il già elevato numero di persone in pensione, viene difficile pensare come, senza un adeguato **ricambio generazionale**, ci possa essere qualcuno in grado di versare contributi e contribuire alò welfare nazionale.

**Invertire la rotta**

Per far sì che il nostro paese abbia un domani, c’è bisogno che la classe politica futura e attuale concentri i propri sforzi nell’**aumento della domanda nazionale**. Storicamente, per aumentare questo fattore, uno stato deve agire in quattro aree nevralgiche del sistema economico:

* Consumi delle famiglie; 
* Investimenti tecnici delle imprese;
* Edilizia privata;
* Opere pubbliche.

Il 2015 è stato l’anno in cui si ha avuto la massima espressione recente di questi fattori. È stato introdotto il bonus degli 80 euro e la riforma sul lavoro(jobs act). Questi fattori hanno contribuito ad **aumentare** il volume di **consumi delle famiglie** ed anche gli investimenti in edilizia privata, permettendo alle casse dello stato di respirare e, alle persone, di avere un po’ di stabilità economica.

I fondi extra dovuti a questi incentivi furono girati in **investimenti per le imprese** ed in **opere pubbliche**, andando così a contribuire allo sviluppo dello Stato e del suo settore secondario e terziario.

L’instabilità politica e l’indecisione cronica non hanno permesso alle riforme di mostrare pienamente i propri risultati ma, per lo meno, **la strada da seguire era quella giusta**. Il PIL ed il livello medio di qualità della vita in Italia stavano crescendo, poi il nulla. Le continue **elezioni anticipate** e **l’incapacità** cronica del nostro paese di **mantenere una guida stabile** per, almeno, un mandato ha contribuito a generare instabilità sui mercati internazionali. Gli investitori esteri sono **riluttanti ad investire** su un paese che non è in grado di mantenere la stessa strategia politico-economica per più di 6 mesi. È come decidere di partecipare ad una corsa di cavalli ed investire 100 euro sul cavallo K, per poi ritrovarsi a metà corsa a vedere investiti i propri soldi sul coniglio K. Il nome non cambia, ma la sostanza sì.

Negli anni 2000, senza investimenti stranieri, difficilmente uno stato sarà in grado di crescere.

*Daniele Guadagnolo* 

FONTI

<http://www.rainews.it/dl/rainews/articoli/Ue-Italia-ultima-per-crescita-investimenti-occupazione-316af141-0fc6-42ab-92fc-13c87812602f.html?refresh_ce>

[](<>)<https://www.ilsole24ore.com/art/servono-investimenti-e-consumi-ricominciare-crescere-ABu7SLfB>

CREDITS: 

[Immagine di copertina](https://pixabay.com/it/photos/euro-banconote-monete-1166051/), Pixabay, autore: [janeb13](https://pixabay.com/it/users/janeb13-725943/)
