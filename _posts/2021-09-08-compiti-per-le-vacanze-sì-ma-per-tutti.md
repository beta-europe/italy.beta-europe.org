---
title: Compiti per le vacanze ? Sì, ma per tutti
excerpt: Compiti per le vacanze ? Sì, ma per tutti
date: 2021-09-09 01:07:57
toc: false
comments: false
share: true
published: false
edit: false
header:
  teaser: /assets/images/boy-and-girl-answering-questions-rachel-o3tiy5piork-unsplash-800.jpg
---
Ammettiamolo: tutti abbiamo odiato i compiti per le vacanze quando eravamo bambini o ragazzi, eppure il nuovo trend che spopola (anche sulle spiagge) è proprio "**Il quaderno delle vacanze per adulti**". Andiamo insieme a vedere di cosa si tratta.

![Boy and girl answering questions on a white paper](/assets/images/boy-and-girl-answering-questions-rachel-o3tiy5piork-unsplash-800.jpg)

Dopo quasi due anni in cui i dispositivi tecnologici sono passati per moltissimi da essere strumenti di svago a strumenti di lavoro, la maggior parte degli utenti adulti di dispositivi come smartphone e pc si può trovare a rischio di social e *digital dipendenza* (potete [approfondire il tema qui](https://www.medicitalia.it/blog/psicologia/4718-la-dipendenza-dallo-smartphone-e-il-bisogno-di-sentirsi-connessi.html) ) cosa può esserci per staccare un po' dagli schermi? I "Quaderni di compiti per le vacanze per adulti" !

Già in voga dall'anno scorso, reperibili in numerose librerie, anche online (per esempio: <https://www.illibraio.it/news/varia/compiti-delle-vacanze-per-adulti-1405558/>) questi eserciziari vanno molto oltre i classici cruciverba o sudoku da ombrellone, presentano infatti **esercizi vari che allenano le capacità di logica e problem solving,** utilizzando spesso i temi e i personaggi noti dell' attualità.

Ci hanno sempre detto che i compiti per le vacanze e le letture estive servivano a mantenere "**attivo il cervello**", che a differenza dei mesi invernali non verrebbe continuamente stimolato. Anche se, a differenza di quello che ci hanno fatto credere alcuni insegnanti, il nostro cervello non si spegne automaticamente con il sole, è sicuramente provato che così come braccia e gamba anche la nostra materia grigia ha bisogno di allenamento poiché perde plasticità con l'avanzare degli anni (fonte: <https://www.pensierocritico.eu/neuroplasticita.html>).

Fateci sapere voi come mantenete la mente attiva nonostante il caldo!

***Alessandra Guidi***

Immagine: [boy and girl answering questions on white paper](https://unsplash.com/photos/o3tIY5pIork) by [Rachel](https://unsplash.com/@noguidebook?utm_source=unsplash&utm_medium=referral&utm_content=creditCopyText)
on [Unsplash](https://unsplash.com/?utm_source=unsplash&utm_medium=referral&utm_content=creditCopyText)