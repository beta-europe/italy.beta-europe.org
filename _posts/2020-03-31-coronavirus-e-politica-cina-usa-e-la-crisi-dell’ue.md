---
title: 'Coronavirus e politica: Cina, USA e la crisi dell’UE '
excerpt: 'Coronavirus e politica: Cina, USA e la crisi dell’UE '
date: '2020-03-31 11:19:05'
toc: false
comments: false
share: true
published: true
edit: true
header:
  teaser: /assets/images/martin-sanchez-j2c7yf223mk-unsplash.jpg
  image: /assets/images/martin-sanchez-j2c7yf223mk-unsplash.jpg
---
*Le modalità di gestione dell’emergenza Coronavirus stanno modificando la posizione delle pedine sullo scacchiere internazionale. C’è chi, come la Cina, sta cercando di rafforzare la propria posizione e chi, come gli USA, sembra invece non curarsi dei rapporti oltreoceano. Per l’UE questo è un importante banco di prova che testerà la capacità dell’istituzione di rimanere, veramente, “unita nella diversità.”*

![](/assets/images/martin-sanchez-j2c7yf223mk-unsplash.jpg)

***La Cina: il rilancio del paese e una nuova narrazione***

Un disastro. Un **disastro** a livello comunicativo che si è trasformato poi, con drammatiche conseguenze, in un’ingente perdita di vite umane. Questo è stato **l’esordio** della Cina sullo scacchiere nazionale e internazionale, quando il governo si è trovato costretto ad affrontare l’emergenza Coronavirus.

I conti non tornano, le narrazioni non coincidono, diverse informazioni sono state nascoste o omesse, all’estero come alla popolazione locale. Secondo i [risultati di uno studio italiano ](https://www.corriere.it/salute/malattie_infettive/20_febbraio_28/coronavirus-cina-fin-ottobre-novembre-dice-studio-italiano-96b12a0a-5a5b-11ea-afa8-e7dfdde6e2a2.shtml)riguardante la velocità di propagazione del virus, esso era probabilmente **già presente** nel Paese da **ottobre/novembre**; il primo ad accorgersene e a dare l’allarme è stato, in **dicembre**, **Li Weinliang**, medico immediatamente **zittito dalla polizia** nel suo tentativo di denunciare l’emergenza. Weinliangè poi [morto il 6 febbraio in ospedale](https://www.corriere.it/esteri/20_febbraio_06/coronavirus-ha-ucciso-li-wenliang-dottore-che-primo-aveva-l-allarme-ed-era-stato-censurato-fed0fee6-48f2-11ea-91e8-775bd36e4cb6.shtml), proprio a causa della Covid19; anche in questa occasione il governo cinese ha dato prova di **scarsa trasparenza**, cercando di confondere le acque e insabbiare le cause della sua scomparsa.

Solo il**20 gennaio**la Cina ammette pubblicamente la situazione, con già 4 morti e 200 contagiati (dichiarati) alle spalle, annunciando l’allarme per l’epidemia (definendola però sempre “prevedibile e contenibile[](<>)”). Nel frattempo la situazione a Wuhan si è fatta sempre più tragica, il **24 gennaio** i suoi 11 milioni di abitanti sono costretti alla **quarantena**, ma in TV si preferisce mostrare le immagini di Xi Jinping in ispezione in una provincia, mentre “contagiava la folla” con il suo entusiasmo. Da recenti dichiarazioni emerse su*Qiushi,*la rivista di partito, e riportate dal [Corriere della Sera](https://www.corriere.it/esteri/20_febbraio_16/coronavirus-xi-jinping-sapeva-gia-7-gennaio-quei-13-giorni-buco-reazione-demone-virus-2b6bd4d4-50ab-11ea-a691-847c284ba0e7.shtml?refresh_ce-cp), è emerso che il [](applewebdata://16C831EC-BD20-4C7F-A685-1AFB363E18BC#_msocom_2)presidente cinese avesse già dato alcune disposizioni interne al governo per prevenire lo scoppio dell’epidemia il 7 gennaio, ben **13 giorni prima** di annunciare l’allarme generale. 

Insomma, è indubbio che il governo cinese abbia **sottovalutato la gravità della situazione** e non l’abbia gestita al meglio. Eppure, nonostante l’inizio tragico, sembra proprio che la Cina possa stravolgere questa situazione **aproprio favore**, ora che il paese inizia una lenta e progressiva ripresa, mentre in Europa e negli Stati Uniti imperversa il caos. Pioniera nella gestione della crisi, la Cina è riuscita a **rialzarsi** sulle proprie gambe riducendo drasticamente il numero di contagiati e ora può anche permettersi di **sostenere le altre zone del mondo** in difficoltà. I primi, tempestivi, aiuti medici all’Italia, stremata da settimane di quarantena e aumento costante di contagi e decessi, sono arrivati [proprio dal governo di Pechino](https://www.agi.it/estero/news/2020-03-25/coronavirus-strategia-aiuti-russia-cina-7849284/), che ha inviato diversi gruppi di medici specialisti per combattere l’emergenza, 100mila mascherine, 150mila kit diagnostici, 40 tonnellate di materiale sanitario; a questi deve sommarsi il milione di mascherine inviato dal colosso cinese Alibaba e le innumerevoli donazioni di province e città cinesi.

Sebbene questi aiuti siano estremamente **apprezzati e preziosi**, date le condizioni critiche del nostro sistema sanitario nazionale, ormai al limite del collasso, è difficile non intravedere, tra le righe, anche un **intento politico**. La Cina vuole scrollarsi di dosso l’etichetta di paese da cui è partito il contagio, rilanciando la narrazione di un **governo forte**, solidale, un punto di riferimento all’interno della comunità internazionale. Agli aiuti di Pechin o[si sono aggiunti](https://www.youtube.com/watch?v=vr2D1llFd20&list=PLe8n9YLSeZEa7e8M4w2_UJ69mkAucj0Zx&index=25), inaspettati ma altrettanto graditi, gli aiuti di **Russia** e **Cuba**, che hanno inviato, rispettivamente, 8 unità mobili, una squadra di medici militari e 37 medici e 15 infermieri.

Sebbene siano questi i paesi con cui l’Italia ha buone relazioni economiche e politiche,**non** si tratta certo dei **“soliti” alleati**, quelli a cui rivolgeremmo più facilmente o sguardo in caso di necessità. Sono tra Paesi non democratici che hanno, anzi, con il nostro “amico” statunitense, un rapporto che è ai minimi termini da decenni. Dall’altro lato, invece, l’Italia avverte **i propri alleati “di sempre”**, Unione Europea e Stati Uniti (bisogna ammettere: anche loro alle prese con la gestione interna dell’emergenza Covid-19) come **distanti** e **poco disponibili**.

***Gli USA: una gestione traballante ed egoista***

Trump, inizialmente **minimizzando** [](<>)la gravità della portata del virus, ha affermato più volte che l’epidemia sarebbe scomparsa “come per miracolo” e ha **tardato** a prendere le **misure precauzionali** necessarie a contenerla. Oltre ad una pessima gestione interna, aggravata dagli evidenti **limiti** del loro sistema sanitario nazionale, gli USA si sono fatti riconoscere, in Europa, per l’imposizione di un **[divieto unilateralmente stabilito ](https://www.ilsole24ore.com/art/coronavirus-trump-vieta-voli-dall-europa-esclusa-gran-bretagna-ADlHikC?refresh_ce=1)**di viaggi tra gli Stati U[](<>)niti e il continente (i 26 paesi dell’area Schengen, è stata dunque esclusa la Gran Bretagna) e per il tentativo fortunatamente fallito di [acquistare un possibile vaccino ](https://www.repubblica.it/cronaca/2020/03/15/news/trump_vaccino_tedesco_esclusiva_usa-251372683/)ad uso esclusivo, però, degli americani.

***L’UE: unita nella diversità (?)***

Dall’altro lato vi è l’Unione Europea, istituzione che si sta probabilmente trovando ad affrontare la **prima**, **grande prova** della sua storia. Prova che potrebbe rafforzarla e consolidarne l’unità ma anche, se mal gestita, decretarne il fallimento. Di misure economiche ne sono state prese, come l’istituzione di un’iniziativa di investimento per un **importo di 37 miliardi** a sostegno delle piccole imprese e nel settore dell’emergenza sanitaria.

La richiesta del Presidente Conte e di altri leader europei per **l’emissione dei cosiddetti “eurobond”** (titoli di stato emessi dall’Unione) è però rimasta per ora in sospeso. La riunione del Consiglio europeo tenutasi lo scorso 27 marzo si è conclusa con un **nulla di fatto**, l’ennesimo rinvio della decisione riguardante gli aiuti per sostenere gli stati in difficoltà per l’emergenza Covid-19. Alla posizione dell’Italia, affiancata da Spagna e Francia, si sono **opposti i paesi del nord Europa**, Germania e Olanda in primis. L’accordo raggiunto per ora dal Consiglio prevede che siano la Presidente della Commissione Ursula von der Leyen e il Presidente del Consiglio europeo Charles Michel a dover presentare delle proposte sul lungo periodo, entro **due settimane** dalla data di conclusione della seduta (nessuna menzione, per ora, del MES, il Meccanismo Europeo di Stabilità.

**Gli aiuti medici**, in realtà, non è che siano del tutto mancati. Circa **[3 milioni ](https://www.instagram.com/p/B-PV0b3CVPk/)di mascherine** sono state inviate da Francia, Austria e Germania; quest’ultima si è anche offerta di accogliere nei propri ospedali alcuni pazienti provenienti dall’Italia. Nelle principali fonti di informazione si fatica, però, a trovare questi dati e, purtroppo i **sovranismi** sono sempre in agguato, pronti ad attaccare l’Unione nei momenti di maggiore fragilità. Immediato in Italia l’intervento di **[Matteo Salvini](https://www.ilfattoquotidiano.it/2020/03/27/ue-sassoli-leader-siano-piu-responsabili-no-a-miopia-ed-egoismo-di-alcuni-governi-di-maio-non-ci-servono-le-belle-parole/5750940/)**, che non si è fatto certo sfuggire l’occasione: “Altro che ‘unione’, questo è **un covo di serpi e sciacalli**“, ha dichiarato in un’intervista ad Affaritaliani.it. “Prima sconfiggiamo il virus, poi ripensiamo all’Europa. E, se serve, salutiamo. Senza neanche ringraziare."

Ci si aspetta **qualcosa di più dall’Unione**. Questo è il momento per l’istituzione di mostrare davvero la sua efficacia, mettendo da parte i singoli interessi nazionali a tutela di chi si trova in maggiore difficoltà. Serve una vera **coesione**, una **solidarietà** immediata e concreta. Atti coraggiosi, certo, ma dai quali dipende il destino dell’Europa. Le parole che hanno concluso il [discorso di Ursula von der Leyen ](https://ec.europa.eu/commission/presscorner/detail/en/speech_20_532)alla plenaria del Parlamento Europeo lo scorso 26 marzo sono cariche di speranza. Non resta che sperare, allora, che l’UE riesca a **sopravvivere a questa crisi**, uscendone unita, rafforzata e vittoriosa.

*Dear friends, history is watching us. Let us do the right thing together – with one big heart, not 27 small ones.\
Lang lebe Europa! Vive l'Europe! Long live Europe!*

*Nicoletta Volontè*

FONTI: <https://www.corriere.it/esteri/20_febbraio_16/coronavirus-xi-jinping-sapeva-gia-7-gennaio-quei-13-giorni-buco-reazione-demone-virus-2b6bd4d4-50ab-11ea-a691-847c284ba0e7.shtml?refresh_ce-cp>

<https://www.corriere.it/salute/malattie_infettive/20_febbraio_28/coronavirus-cina-fin-ottobre-novembre-dice-studio-italiano-96b12a0a-5a5b-11ea-afa8-e7dfdde6e2a2.shtml>

<https://www.corriere.it/esteri/20_febbraio_06/coronavirus-ha-ucciso-li-wenliang-dottore-che-primo-aveva-l-allarme-ed-era-stato-censurato-fed0fee6-48f2-11ea-91e8-775bd36e4cb6.shtml>

<https://www.repubblica.it/cronaca/2020/03/15/news/trump_vaccino_tedesco_esclusiva_usa-251372683/>

<https://www.ilsole24ore.com/art/coronavirus-trump-vieta-voli-dall-europa-esclusa-gran-bretagna-ADlHikC?refresh_ce=1>

<https://www.agi.it/estero/news/2020-03-25/coronavirus-medici-cinesi-ospedali-italiani-ventilatori-7834738/>

<https://www.agi.it/estero/news/2020-03-25/coronavirus-strategia-aiuti-russia-cina-7849284/>

<https://www.youtube.com/watch?v=vr2D1llFd20&list=PLe8n9YLSeZEa7e8M4w2_UJ69mkAucj0Zx&index=25>

<https://www.youtube.com/watch?v=sRxkmv8_RFQ&list=PLe8n9YLSeZEa7e8M4w2_UJ69mkAucj0Zx&index=21>

<https://www.instagram.com/p/B-PV0b3CVPk/>

<https://ec.europa.eu/commission/presscorner/detail/en/speech_20_532>

<https://www.politico.eu/article/coronavirus-italy-needs-europe-help/>

<https://www.internazionale.it/opinione/gideon-rachman/2020/03/27/coronavirus-propaganda-cina>

[https://www.repubblica.it/economia/2020/03/26/news/conte_alla_ue_se_aiuti_gli_saranno_come_in_passato_facciamo_da\_soli\_-252410637/](https://www.repubblica.it/economia/2020/03/26/news/conte_alla_ue_se_aiuti_gli_saranno_come_in_passato_facciamo_da_soli_-252410637/?ref=RHPPTP-BH-I252410466-C12-P7-S1.8-T1&refresh_ce)

<https://www.ispionline.it/it/pubblicazione/italia-e-coronavirus-fondo-salva-stati-si-o-no-25473>

<https://www.ispionline.it/it/pubblicazione/i-bazooka-dei-paesi-ue-necessari-ma-25551>

<https://www.open.online/2020/03/27/ce-unaltra-vittima-del-coronavirus-lunione-europea-che-non-sa-proteggersi-rischia-di-morire/>

<https://www.ilfattoquotidiano.it/2020/03/27/ue-sassoli-leader-siano-piu-responsabili-no-a-miopia-ed-egoismo-di-alcuni-governi-di-maio-non-ci-servono-le-belle-parole/5750940/>

<https://www.ilpost.it/2020/03/25/conte-eurobond-lettera/>

<https://www.ilpost.it/2020/03/25/mes-coronavirus/>

<https://www.politico.eu/article/coronavirus-italy-needs-europe-help/>

IMMAGINI: 

[Copertina](https://unsplash.com/photos/j2c7yf223Mk): Photo by [Martin Sanchez ](https://unsplash.com/@martinsanchez?utm_source=unsplash&utm_medium=referral&utm_content=creditCopyText)on [Unsplash](https://unsplash.com/s/photos/coronavirus-map?utm_source=unsplash&utm_medium=referral&utm_content=creditCopyText)