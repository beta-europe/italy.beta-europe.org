---
title: BES e DSA in Italia ed Europa
excerpt: BES e DSA in Italia ed Europa
date: 2021-07-08 01:53:00
toc: false
comments: false
share: true
published: true
edit: true
---
**BES E DSA IN ITALIA ED EUROPA**

Coloro che hanno a che fare col mondo scolastico sia italiano che europeo, si saranno spesso imbattuti in questi due termini : "BES" e "DSA" , ma cosa significano questi acronimi?

Scopriamolo insieme.

![](/assets/images/scrabble-brett-jordan-7pyqjnzvrc4-unsplash-960.jpg "Tasselli con lettere")

"BES" è l'acronimo per **bisogni educativi speciali**, ovvero tutti quei bisogni o necessità, temporanee o permanenti, fisiche o mentali, che richiedono un tipo di didattica alternativa rispetto a quella comune. Rientrano ad esempio in questa categoria gli alunni con deficit cognitivi o coloro che sono disabili fisicamente.

Con "DSA" invece si indicano i **disturbi specifici di apprendimento**, che come spiegato dalla descrizione stessa, non deficit da ritardi mentali, ma disturbi, e sono 4 :

* **dislessia**, che evidenzia difficoltà nella lettura,
* **discalculia**, la difficoltà nell'elaborare i calcoli,
* **disgrafia**, che inficia la difficoltà di scrittura,
* **disortografia**, che rende molto difficile l'organizzazione dello spazio di scrittura all'interno di un foglio.

Sia per i bisogni educativi speciali che per i disturbi dell'apprendimento vengono tuttora **studiate le cause**, sebbene gli unici riscontri più certi si abbiano nell'importanza dell'influenza della genetica e dell'ambiente.

Secondo i dati più recenti (come pubblicato dal sito [INVALSI](https://www.invalsiopen.it/quanti-alunni-dsa-italia/)) in Italia circa il 3% della popolazione scolastica ha un disturbo di apprendimento. Grazie alla legge [170/2010](https://www.miur.gov.it/dsa) è **aumentata la consapevolezza** di questi casi e le conseguenti certificazioni ma questo fenomeno è sempre esistito, e forse è stato il colpevole di molti cappelli con le orecchie ad asino in passato.

Se in Italia rispettivamente con la legge *170/2010 e 104/92* DSA e BES sono regolati, per tutelare le persone che necessitano di misure di didattica alternative , anche in Europa ci si sta muovendo in questa direzione. Come riportato da **Associazione italiana dislessia**, si sono sono tenuti vari incontri anche con l'attuale presidente del Parlamento Europeo David Sassoli per trovare una direzione comune; potete leggere [qui i punti toccati durante questo evento](https://www.aiditalia.org/it/news-ed-eventi/news/tutela-delle-persone-con-dsa-in-europa-incontro-il-presidente-del-parlamento-europeo-david-sassoli).

È proprio grazie a questa maggiore consapevolezza che si possono favorire scambi culturali tra paesi europei senza paura di trovare ostacoli didattici ed educativi, per tutte le età.

Sia che siate universitari in Erasmus o liceali che vogliono fare un'esperienza di studio all'estero all' potrete rivolgervi a [European Dyslexia Association](https://eda-info.eu/) che vi supporterà durante il vostro percorso di studi, anche grazie a programmi mirati con dei tutor che vi seguiranno passo passo.

*Alessandra Guidi*

Immagine: [brown wooden blocks with number](https://unsplash.com/photos/7PYqjNzvrc4) by [Brett Jordan](https://unsplash.com/@brett_jordan?utm_source=unsplash&utm_medium=referral&utm_content=creditCopyText) on [Unsplash](https://unsplash.com/?utm_source=unsplash&utm_medium=referral&utm_content=creditCopyText)