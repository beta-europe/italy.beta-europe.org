---
title: "Inquinamento e Coronavirus: il male peggiore"
excerpt: "Inquinamento e Coronavirus: il male peggiore"
date: 2020-04-16 10:52:37
toc: false
comments: false
share: true
published: false
edit: true
header:
  image: /assets/images/covid-19-4916028_1280.jpg
---
L'inquinamento atmosferico provoca danni all'ambiente ed anche alla salute umana. Le città restano i luoghi più a rischio data la mancanza degli spazi verdi e l'elevato consumo da parte dei cittadini che popolano le metropoli globali.

Le concentrazioni di inquinanti in Europa prima della **Covid-19** erano sicuramente elevatissime, nonostante gli sforzi dell'UE negli ultimi decenni a ridurre al minimo le emissioni.

Questo articolo ha lo scopo di andare a chiarire che cosa si intende per **inquinamento**, come (o se) ha influito sulla diffusione della Covid-19, e quale è stato il suo impatto sull'intero **ecosistema**.

L'inquinamento atmosferico è dovuto ad un'alterazione della qualità dell'aria da parte di sostanze nocive che si manifestano sotto forma di gas, particelle e goccioline. Come evidenziato dall'Agenzia europea dell'ambiente, queste alterazioni atmosferiche derivano da fonti antropiche e / o di origine naturale, quali:

* combustibili fossili dell'industria, abitazioni, trasporti ed elettricità;
* solventi (dell'industria chimica) e dei processi in generale;
* agricoltura;
* trattamento dei rifiuti;
* eruzioni vulcaniche, polveri, spuma del mare ecc. quali esempi di fonti naturali\[1].

L'UE agisce su più fronti per ridurre l'inquinamento attraverso le legislazioni, il controllo dei settori più inquinanti, le autorità e per mezzo della ricerca. Infatti, da un punto di vista normativo nel 2016 il Parlamento ha approvato dei nuovi limiti nazionali che stabiliscono gli impegni nella **riduzione delle emissioni** di monossido di carbonio (CO) dal riscaldamento e dai trasporti, biossido di zolfo (SO<sub>2</sub>), ossidi di azoto (NO<sub>x</sub>), principalmente dai trasporti, composti organici volatili non metanici (COVNM), ammoniaca (NH<sub>3</sub>) dall'agricoltura, e particolato fine (PM) dall'industria, dal riscaldamento globale e dai trasporti.\[2] Tali proposte mirano a ridurre l'impatto dell'inquinamento atmosferico sulla salute di circa il 50% entro il 2030. 

Ma la domanda da porsi è:

**esiste un'ipotesi che l'inquinamento atmosferico possa essere stato un vettore di diffusione del Coronavirus?** La risposta non è chiara, ma il dubbio è lecito. Come mostrano alcuni studi, la Pianura Padana ha in media un livello di inquinamento superiore rispetto ad altre aree dell'Italia e dell'Europa. Il fenomeno è rilevante durante i mesi **invernali**, in parte a causa della conformazione geografica ma anche per via delle condizioni meteorologiche, che permettono alle sostanze inquinanti disciolte nell'aria di restare. Inoltre, essendo una delle aree più **densamente industrializzate** d'Italia, ciò produce notevoli emissioni di sostanze inquinanti, che possono contribuire alla diffusione dei virus, delle malattie e nel tempo conducono a problemi respiratori.\[3]

Secondo la World Air Quality Index, che è un progetto internazionale che misura in tempo reale lo smog in tutto il globo, l'Italia a **metà mese di gennaio** era il **secondo Paese Europeo più inquinato** dopo la Romania, che guidava la classifica.\[4] In Cina, invece, troviamo il 90% delle 200 città con il più alto livello di micro-inquinanti nell'ambiente, seguita immediatamente dall'India. Ciò è quanto emerge dal rapporto 2019 World Air Quality Report, pubblicato a marzo dal IQAir Group e dal gruppo Greenpeace.\[5]

Quindi è possibile che una delle cause della diffusione di questo virus sia stato l'inquinamento? In una situazione di incertezza come questa, niente è più sicuro.

![](/assets/images/smoke-258786_1280.jpg)

Ciò che per ora è chiaro è che l'alterazione atmosferica, in seguito al **blackout globale** stia notevolmente rallentando. In questi giorni il web è inondato di immagini satellitari che mostrano l'evidente calo dell'inquinamento nelle grandi aree dell'Italia e nel mondo. Come illustrato dall'articolo di Focus una forte diminuzione dell'NO<sub>2</sub> (diossido di azoto), si è registrata in Lombardia a Marzo del 2020 rispetto all'anno precedente\[6]. Dunque, in attesa di studi scientifici che possano risolvere questi dubbi, il tempo a disposizione durante queste settimane ci potrà aiutare a chiarire alcuni dei pensieri, o almeno permetterci di avere una propria opinione su questo triste ma reale avvenimento. Inquinamento e Coronavirus: il male peggiore. Io vi ho lanciato la sfida, tocca a voi capire se può l'inquinamento esser stato una delle cause di rapida diffusione della Covid-19 nel nostro paese.

In conclusione, non è escluso che la contaminazione dell'aria possa agire come co-fattore peggiorativo nelle epidemie. Però la verifica di queste ipotesi non sarà immediata, ma richiederà ancora molti anni. Infatti, gli argomenti trattati in quest'articolo sono solo uno spunto di riflessione. **L'inquinamento è sia un veicolo di diffusione del virus ma è anche una causa di stress che rende vulnerabile la popolazione agli effetti dell'epidemia**\[7]...

e voi, cosa ne pensate?

***Teodora Nacu***

**Note**

* \[1]: <https://www.eea.europa.eu/it/themes/air/intro>
* \[2]: <https://www.europarl.europa.eu/news/it/press-room/20161117IPR51548/qualita-dell-aria-i-deputati-sostengono-nuovi-limiti-nazionali-sugli-inquinanti>
* \[3]: <https://www.ilpost.it/2020/01/16/inquinamento-aria/>
* \[4]: <https://europa.today.it/ambiente/smog-italia-morti-romania.html>
* \[5]: <https://www.repubblica.it/solidarieta/emergenza/2020/03/02/news/india_cina_i_due_paesi_dove_si_trovano_il_90_delle_200_citta_piu_inquinate_al_mondo-250039873/>
* \[6]: <https://www.focus.it/scienza/salute/polveri-sottili-inquinamento-sulla-pianura-padana>
* \[7]: <https://www.greenpeace.org/italy/storia/7135/inquinamento-dellaria-e-pandemia-da-covid-19-che-relazione-ce/>

**Fonti immagini**:

[Covid-19 Coronavirusy L'Epidemia](https://pixabay.com/photos/covid-19-coronavirusy-epidemic-4916028/) ([Pixabay License](https://pixabay.com/it/service/license/))

[Fumo Camino La Tutela Ambientale](https://pixabay.com/photos/smoke-smoking-chimney-fireplace-258786/) ([Pixabay License](https://pixabay.com/it/service/license/))